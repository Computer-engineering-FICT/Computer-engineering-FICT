Григiр Тютюнник. Климко


   РОЗДIЛ I
   Климко прокинувся вiд холодної роси, що впала йому на босi ноги (видно,
кидався увi снi), i побачив над собою скам'янiло-бузкове небо,  яким  воно
буває лише восени на сходi сонця, - без жайворiння, без легких з позолотою
хмарок по обрiю, без усмiхненої радостi пробудження. Климко пiдiбгав  ноги
пiд поли дiжурчини, щоб зогрiлися, й онiмiлою тремтячою  рукою  дужче  роз
горнув солому напроти очей. Вiн спав пiд скиртою.
   Сонце, мабуть, тiльки що зiйшло, бо вiд скирти через тiк i ще  далi  на
стернях лежала довга тiнь у сизiй росi, солодко пахло  втоптаним  у  землю
набубнявiлим житом, що вже вкинулося  у  ключечки,  та  сухими  мишачи  ми
гнiздами. Звечора мишi лоскотали Климка, гасаючи йому по  руках  i  ногах,
пищали раденько, що є їм розвага, i Климко проганяв їх усяк: сукав ногами,
кишкав на них сердито - аж доки й заснув.
   Уночi йому снилася велика зграя жовтих  воронiв  iз  жовтими  горобцями
вперемiш. А то була не зграя i не  химера  опiвнiчна  -  то  був  вихор  з
великого кленового та дрiбного вишневого листя, що  знявся  над  висiлком,
коли Климко вийшов у степ  за  станцiю  i  востаннє  оглянувся  назад.  Та
листяна зграя стовпом стала у пiд небесся, вище й вище, а  там  здрiбнiла,
розсипалася i зникла геть з очей.
   Де те листя потiм сiло? Чи, може, воно ще й досi кружляє?..
   Климко звiвся на лiкоть, щоб краще була видно шлях, яким йому йти далi,
i його затрусило так, що аж  зуби  за  цокотiли  вiд  терпкого  застояного
холоду в усьому тiлi.
   "Нiчого, - подумав. - Пробiжуся з гори - зогрiюся".
   У степу було тихо: Блищали од  сонця  стернi  i  ковила  понад  шляхом,
срiблилася  важка,  обвiшана  разочками  роси   павутина.   Вдалинi,   мiж
телеграфними стовпами й некрутими пагорбами,  мрiли  рожевi,  мов  спалахи
багать, крейдянi гори. Десь там, бiля тих гiр, чув од людей  Климко,  було
велике мiсто Слов'янськ, а помiж горами, просто на землi,  лежала  брилами
сiль, - бери скiльки здужаєш. Iще чув Климко, що  за  склянку  солi  можна
вимiняти всякого добра: мисочку чи й двi кукурудзи, вiдерце картоплi чи  й
хлiба справжнього.
   Климко йшов босий, у куцих штанчатах, старiй матросцi, що  була  колись
голубою, а тепер стала сiра, та ще  в  дядьковiй  Кириловiй  дiжурцi.  Тiй
дiжурцi, як казав дядько, було "сто лiт", i не рвалася вона лише тому,  що
зашкарубла вiд давньої мазути. Не брали її нi дощi, нi  снiг,  анi  сонце.
Пахла дiжурка паровозом. Уночi вона нахолоняла, а  вдень  аж  димувала  на
сонцi, пахла ще дужче i пекла плечi та спину.
   Климко жив удвох з дядьком  Кирилом,  вiдколи  осиротiв.  Жили  вони  в
залiзничному барацi при самiсiньких колiях. I коли  мимо  гуркотiв  важкий
ешелон, барак теж нiби зривався з мiсця: двигтiли стiни, дрижала  пiдлога,
бряжчали шиби у вiкнах, а барак мчав i мчав. Потiм, коли  ешелон  даленiв,
гуркочучи тихiше й тихiше, барак знову зупинявся i стояв, як  i  ранiш,  i
пiд вiкнами в нього знову цвiрiнчали горобцi.
   Дядько Кирило був машинiстом великого паровоза ФД  i  ходив  на  роботу
коли як: то вранцi, то вдень, то  посеред  ночi,  коли  Климко  вже  спав.
Повертався вiн завжди несподiвано - з залiзною скринькою в руцi,  зморений
очима i усмiхнений до Климка.
   - Як тут мiй помошничок?  Не  боявся  сам  уночi?  -  питався,  бувало,
знiмаючи шкiряного картуза з бiлими молоточками, вiд якого на лобi лишався
червоний тугий пружок, що нiколи не встигав зiйти до чергової змiни.
   Потiм дядько вмивався над великою мiдною мискою, довго  з  хрускотом  у
пальцях тручи руку об руку, хоч i сам вiн, i Климко  знали,  що  руки  все
одно не одмиються.
   - Ось побiльшаєш, Климе, i гайда до нас на паровоз, - казав  дядько.  -
Вивчимо тебе на помiчника машинiста i заживемо: разом на роботу,  разом  з
роботи... А так не бачу, коли ти в мене й ростеш.
   Умившись, дядько надiвав чисту сорочку i сiдав до столу.
   - А давай лишень свої граматки, подивимося, що там у тебе з науками. Це
була найбiльша радiсть Климкова - покласти перед дядьком  чепурно  списанi
зошити, а самому заходитись поратися: винести  миску  з  дьогтяною  водою,
витерти  пiдлогу,  де  набризкано,  i  тихо,  покрадьки,  щоб  дядько   не
обернувся, насипати йому юшки, якої сам i наварив, - гарячої та  запашної.
Про  зошити  вiн  нiколи  не  боявся,  бо  тiльки  з  письма  iнколи   мав
"посередньо".
   - О! - дивувався дядько, розгинаючись над столом. - А це що? Треба було
написати "холодно", а в тебе "хохолодно"...
   Климко на те знiчено одказував:
   - То в мене, дя, пiсля великої перерви руки дуже померзли,  от  воно  й
хохокнуло.
   Дядько, вдоволений, що знайшов помилку, вiдкладав зошити  i  брався  до
юшки.
   - Ай добра ж, - хвалив, ледь вiдсьорбнувши з ложки. - У-у-у,  такої  не
всяка й кухарка зварить. Вiзьми ж отам у скриньцi гостинець.
   Климко  знав,  що  дядько  неодмiнно  скаже  цi  слова,  проте   завжди
хвилювався: а що як нi? Що як забуде?
   У скриньцi, що пахла так само, як i дядькова дiжурка i  картуз,  i  сам
дядько, лежали блискучi ключi й ключики. Климко нiколи їх не чiпав, бо  то
були дядьковi ключики од паровоза, а лише роздивлявся на  них.  Ще  був  у
скриньцi молоток, жмутик  пухкої  бiлої  нитковини,  великий  кухоль,  щоб
набирати на станцiях окропу i чаювати  з  грудочкою  цукру,  та  складанйй
ножик -  рiзати  хлiб.  У  кухлi  Климко  й  знаходив  гостинець:  пригiрщ
пряникiв-срiбноголовцiв,  або  гроно  прозорих   пiвникiв   на   паличках,
зв'язаних докупи бiлою ниткою, або ще щось таке.
   Увечерi дядько Кирило, чистий, виголений i ясний, знову йшов на станцiю
зi своєю скринькою в руцi, i Климко проводжав  його  аж  до  паровоза.  ФД
стояв на  запаснiй  колiї,  ще  гарячий  вiд  недавнього  рейсу.  З  труби
ледь-ледь курiв дим, тихо сапала  пара  з  патрубкiв  i  огортала  зморенi
колеса - ФД спочивав, сяючи масними чорними боками й начищеною мiддю. Бiля
нього i взимку було тепло.
   - Ти ж там хазяйнуй, Климе. А вночi спи i не бiйся, - казав  дядько.  -
Вночi воно все так, як i вдень, тiльки й того, що поночi.
   I коли Климко бiг потiм назад до барака, дядько всмiхався  йому  вже  з
паровозної будки i махав рукою - отако, самими пальцями.
   Климко й не боявся ночей, тому що барак майже нiколи не спав  увесь.  У
ньому жило багато людей, всi вони працювали на станцiї, ходили на роботу i
поверталися з неї хто коли, отож у барацi хтось та  не  спав.  До  того  ж
стояв барак у такому веселому мiсцi, що його з усiх бокiв осяювали вогнi -
зi станцiї, з вагоноремонтних майстерень та вiд шахти, - i вiн плив щоночi
в тих вогнях, наче корабель у срiблястому морi.
   А скiльки звукiв жило на станцiї  вночi!  Брязкали  сталевими  тарелями
вагоннi буфери, перегукувалися дударi-стрiлочники, сюрчали у свої сюрчки й
вимахували  лiхтарями  зчiплювачi  вагонiв,  видзвонювали  молоточками  по
колесах обходчики поїздiв, i мовби десь угорi над станцiєю постiйно, одним
голосом дзуремiв шахтний вентилятор.  У  барацi  завжди  стояв  дух  шпал,
штибу, котельної пари i полину, що рiс попiд вiкнами. А  свiтло  звiдусiль
малювало на стiнi  супроти  Климкового  лiжкц  великi  рiзнобарвнi  квiти:
червоне - маки, синє - волошки, жовте - соняхи, вони мiнилися i  тремтiли,
як од вiтру в степу... То були казковi, найщасливiшi  в  Климковому  життi
ночi.
   Вiн отак би й вирiс серед уквiтчаних тих ночей, якби  не  настали  ночi
iншi, ночi без вогнiв. Зостались лише звуки, тi, що завжди, але  в  пiтьмi
вони спохмурнiли, поглухiшали i долинали наче з глибокого провалля.  У  цi
чорнi ночi поїзди йшли частiше й швидше, нiж ранiш, але  вiд  них  уже  не
вiяло сосновими дошками чи теплою  пшеницею,  мокрим,  щойно  вийнятим  iз
шахти вугiллям чи цегляною курявичкою з вiдкритих вагонiв.  Од  них  вiяло
лiками, димом польових солдатських  кухонь,  гарячими  на  сонцi  уламками
лiтакiв i гармат...
   I одної з таких ночей не повернувся на станцiю дядькiв Кирилiв ФД,  хоч
на нього давно вже чекала нова змiна машинiстiв. Климко цiлу нiч проблукав
тодi на станцiї, вслухаючись у далекi зляканi гудки паровозiв, але  так  i
не почув серед них знайомого. Вiн був один на весь свiт - гудок дядькового
ФД, - i Климко впiзнав би його серед тисячi...
   Удосвiта на станцiю приїхала дрезина-рейковоз i привезла дядька Кирила,
його помiчникiв, старого Кiндратовича, що їздив iще на царських паровозах,
i кочегара  Славка-гармонiста.  Дрезину  оточили  з  усiх  бокiв-  черговi
обходчики, змажчики, стрiлочники, i Климко нiяк не мiг пробитися крiзь той
натовп. Вiн побачйв тiльки, що всi познiмали картузи й похилили голови,  i
закричав, i застукав кулачками в погорбленi спини:
   - Пустiть мене!
   Його впiзнали i  розступилися...  Климко  побачив  лише  сиву  дядькову
чуприну з-пiд брезенту, вчепився за борт кузова, щоб  злiзти  нагору,  але
хтось придержав його за плечi й сказав:
   - Зараз, синок, зараз подивишся зблизька. Знiмемо - i подивишся.
   - Пряме влучення...  -  квапливо  розказував  хтось.  -  У  тендер,  їх
вугiллям побило...
   Дядька ховали надвечiр при вiдчинених навстiж  дверях  барака.  Надворi
було вiтряно. По коридору шарудiло перше  осiннє  листя  з  пристанцiйного
скверу i забивалося в тихi кутки. Увiходили мовчазнi зморенi  залiзничники
в промащених мазутою робах, знiмали картузи, прощалися пошепки з дядьком i
знову йшли на роботу; зiтхали i потихеньку схлипували жiнки, якi  зiйшлися
з усього барака, i тiльки одна серед них, тiтка Мотя  з  висiлка,  плакала
вголос i припадала щокою до чорних - їх так i не вiдмили - дядькових  рук,
складених на грудях. Вона частенько приносила дядьковi чистi,  випрасуванi
сорочки, що пахли простим чорним милом.
   У головах у дядька лежали пучечки живих i сухих квiтiв:  чорнобривцi  з
деповської клумби i гайстри з чиєїсь грядки, сухий деревiй i ковила. Квiти
дихали м'яко i ладанно, а дядькiв  костюм  новий  пах  Климковi  вихiдними
днями.
   - На кладовищi Климко вже не плакав, а  лише  здригався  вiд  холоду  в
грудях i хрипко зiтхав. Червоно, пiдпливаючи рожевим надвечiрнiм  мороком,
заходило сонце. А вiтер обтiпував з молодих  топольок  прижовкле  листя  i
розкидав  помiж  могилами.  Воно  застрявало  в  оградках,  прилипало   до
пам'ятникiв або летiло  в  степ,  рвучи  на  своєму  шляху  тонку,  ще  не
стужавiлу по-осiнньому павутину.
   На могилу дядьковi поклали його шкiряний картуз iз бiлими молоточками.
   Пiсля похорону тiтка Мотя  довела  Климка  до  барака,  заплакала  бiля
порога й сказала:
   - Може б, ти до мене перейшов? Куди ж тобi тепер  дiватися?  Хто  тепер
тебе догляне?
   Климко похитав головою i пiшов у барак. Доглядати за  собою  -  зварити
їсти, прибрати в хатi, випрати одежину - вiн умiв i сам. Давно вже вмiв...
   Климко витер холодними брудними пальцями очi й сiв у своєму солом'яному
кублi. На шляху в обидва боки не видно було й душi. Тiльки десь далеко  за
перелотом, звiдки вiн учора прийшов до цiєї скирти, чулося  по-вранiшньому
лунке гуркотiння пiдвiд.  Воно  то  стихало,  коли  пiдводи  спускалися  у
вибалок, то знову гучнiшало, коли вони вихоплювалися на пагорб. А невдовзi
понад  телеграфними  стовпами  замаячив  довгий  нiмецький  обоз.   Гладкi
куцохвостi конi-ломовики хекали парою. Кованi хури з гальмами  в  передках
стугонiли важкими колесами по вкоченiй дорозi.  На  останнiй  пiдводi,  що
трохи вiдстала вiд обозу, скулившись, сидiв у  передку  солдат  i,  видно,
куняв - пiлотка зсунулася йому на вухо, плечi обвисли, обличчя вткнулося в
розстебнуту вгорi, з пiднятим комiром шинелю. Напроти  скирти  вiн  пiдвiв
голову, сказав щось до коней, i вони зупинилися. Климко  на  всяк  випадок
глибше врився в своє кубло, а солдат незграбно сплигнув з хури,  озирнувся
на сонце, червоно блиснувши окулярами, i рушив до  скирти.  Але,  ступивши
кiлька крокiв, вернувся назад i прихопив карабiн.
   Вiн iшов помалу, як гайворон. Климко добре бачив крiзь солому  неголене
зморшкувате обличчя, товсту об вислу нижню губу i високо пiдняте  плече  з
карабiном на ремiняцi. Вiн був уже пiдтоптаний, цей солдат, i, певне, йшов
до скирти, щоб набрати соломи пiд своє утле тiло. Климко зрозумiв це, коли
дядько приставив до  скирти  карабiн  i  спробував  смикати  солому,  щось
бурмочучи. Потiм побачив купку вже насмиканої - Климкове кубло -  i  пiшов
до неї. Климко завмер, не знаючи, що  йому  робити:  схопитися,  крикнути,
ворухнутися?.. I коли солдат занiс твердий  чорний  черевик,  щоб  скинути
зрошений верхняк з Климкового схову, вiн, уже нiчого не думаючи  й  нiчого
не бачачи перед собою, крiм блискучої  пiдкови  на  пiдборi,  схопився  на
колiна, - брудний,  нестрижений,  в  остюках.  Солдат  на  мить  закляк  з
пiднятою ногою, потiм  тоненько  вискнув  i  одплигнув  убiк.  Вiн  ухопив
карабiн i наставив його далеко перед себе на Климка. Климко нiмо дивився в
маленьку чорну дучку карабiнного дула - воно  тремтiло,  нацiлене  йому  в
перенiсся, - потiм розцiпив кулачки й показав солдатовi худi синi долонi.
   - Не бiйтеся, дядьку, - сказав, затинаючись вiд холоду. - Бачте, в мене
ж нiчого в руках немає.
   Той по-волячому сапнув носом i голосно  зiтхнув,  про  те  карабiна  не
опустив.
   - Немає, - кажу, - Климко ще раз показав долонi i навiть розчепiрив.
   - О-у, - сказав солдат, звiвши над окулярами  рiдкi  миршавi  брови,  i
засмiявся. Спершу дрiбненько, по-баб'ячому, потiм зареготав так лунко,  що
синi птицi ракшi знялися зi стовпiв над шляхом i перелетiли далi. А Климко
дивився з навколiшок у роззявлений його рот з  пiдковою  прокурених  зубiв
угорi i теж пробував засмiятися, але виходила гикавка.
   Заспокоївшись  остаточно,  солдат  протер  пальцем  очi  пiд  скельцями
окулярiв i спитав:
   - Кто ти єсть?
   Климко мовчав, здивувавшись не нiмецькiй вимовi  солдата.  Тодi  солдат
затис карабiн мiж колiньми i, загинаючи пальцi на  звiльненiй  руцi,  став
перелiчувати:
   - Iван, Александр, Петер...
   - Нi, - сказав Климко. - Мене звати Клим.
   - О-у, Клiм Ворошiлоф! - реготнув солдат. - Клiм! Розумем...  Тут  єсть
твой дом?
   - Нi, - похитав головою Климко. - Я тут тiльки но чував.  Дому  в  мене
нiде нема.
   - Так, - сказав солдат i заджеркотiв щось  швидко-швидко.  Вiн  говорив
довго, тицькав у Климка пальцем, як наганом: "Пуф! Пуфi" - i кiлька  разiв
повторив слово "партизан". Аж тодi Климко зрозумiв, що цей  солдат,  який,
очевидно, був чехом, боїться якихось партизанiв i мало не застрелив  його,
Климка, зненацька,
   - Я йду по сiль, отуди, - Климко показав на бiлi  гори.  -  Менi  треба
солi, i потрусив собi з пучки на долоню. - Солi.
   - А-а, соль! Розумем... Хлеб-сольї..
   Вiн оглянув Климковi ноги, обсипанi курятами, бруднi й побуряковiлi  од
холоду, велiв зачекати i пiшов на шлях до хури.
   Сонце  пiдбилося  по  той  бiк  скирти,  тiнь  вiд  неї  покоротшала  i
потеплiшала.
   Гори над степом удалинi стояли бiлi, мов пухнастi на погоду хмари.
   Чех повернувся вже без карабiна, тримаючи в рукахi пакунок  з  вицвiлої
плащ-палатки в рудих та зелених плямах, i подав його Климковi.
   Затим набрав оберемок соломи,  ще  раз  оглянувся  на  Климка,  похитав
головою: "Война, война... Плохо..." - i  пiшов  до  коней,  згорблений,  у
важких, не про старечу ногу, ботинках.
   Пiдвода рушила шляхом  навздогiн  за  обозом,  що  був  уже  далеко,  i
незабаром скотилася у виярок.
   Климко розгорнув пакунок. В ньому лежала пачка сухих - вони торохтiли -
зеленкуватих галет у прозорому лопотючому паперi i кругла чорна  коробочка
солi - може, зо жменю. Климко розiрвав папiр, дiстав одну галету, надкусив
i почав швидко жувати. В ротi зробилося терпко  i  холодно.  Пiд  ложечкою
млосно зассав голод. Климко понюхав галету i враз  перестав  жувати:  вона
пахла м'ятно i ладанно, як сухi квiти в головах  у  дядька  Кирила.  Голод
враз улiгся, зник, вiд нього лишилася тiльки тула рiзь у животi.
   Климко пiдвiвся, прикидав галети соломою i швидко, з  плащ-палаткою  та
сiллю пiд пахвою, пiшов до шляху, сколюючи ноги холодною од роси  стернею.
Вiн одiйшов був уже далеченько, потiм пiдбiгцем вернувся до скирти,  одрив
у соломi галети i загорнув у плащ-палатку. "Мо', за них солi дадуть або ще
чогось", - подумав.
   Вiн перетнув шлях,  що  ледь  вiдлунював  даленiючим  обозом,  i  пiшов
путiвцем просто на бiлi гори.
   РОЗДIЛ II
   Климко йшов уже восьму добу.
   Першого дня йому йшлося легко, навiть весело. Пух ка пилюга  на  дорозi
грiла босi ноги, в кишенях дядькової дiжурки лежало шiсть великих  сухарiв
з бiлого хлiба i чимала торба на сiль.  А  тут  iще  степу,  сонця  кругом
повнiсiнько. Вiтерець лоскоче ковил-траву, колошкає полини, щоб войи дужче
пахли. I нiде анi лялечки. Тiльки ящiрки шастають помiж травою  та  теплим
камiнням на голих пагорбках.
   Сухарiв дав Климковi  на  дорогу  дiд  Бочонок,  станцiйний  аптекар  i
дядькiв Кирилiв товариш. Дiд Бочонок - так звала аптекаря  вся  дiтвора  у
висiлку й на станцiї -  цiлими  днями,  навiть  у  недiлю,  просиджував  у
висiлковiй аптецi коло базару i (це було видно через вiкно) розважував  на
манюнiх вагах якiсь лiки або стояв за прилавком, упершись у нього  великим
животом.  Вiн  знав  усiх,  i  його  теж  знали  всi.  Сивий,  вусатий   i
кругло-товстий,  як  справжнiсiнький  бочонок,  аптекар  любив   походжати
ранками по базару - в широких смугастих  штанях,  у  довгiй,  ледь  не  до
колiн, синiй косоворотцi, пiдперезанiй крученим шовковим поясом  з  бiлими
китицями. На ногах у нього були величезнi жовтi черевики.  Бочонок  нiколи
не купував, а лише весело перемовлявся з базаровими i реготав басом  з-пiд
бiлих розпущених вусiв: "Гу-гу-гу! Кха-кха-кха! О, моє вам шануванняч-ко!"
I знову реготав, причому живiт йому здiймався, мов велика пругка  подушка,
i двигтiв. Шовковi китицi на поясi  теж  двигтiли,  йому  тут-таки  просто
посеред базару скаржилися на всiлякi немочi, i  вiн  одказував  по  важно:
"Куальцексс, куальцексс приймайте, мiй друже". Або: "Авспiрiнi,  авспiрiнi
пийте, моя ласко. Тричi на день по однiй пiгулцi. Крейди не шкода!"
   Були, проте, й  такi,  кому  Бочонок  призначав  лiки,  особливi  своєю
загадковiстю й урочистiстю:
   - Я приготую вам  краплi  датського  короля,  мiй  шановний.  Загляньте
якось.
   Бiжачи вранцi до школи повз базар, Климко  частенько  завертав  у  ряди
заради того, щоб походити хвостиком  за  Бочонком  i  послухати  отi  його
таємничi  слова  -  "куальцексс",  "хiна",  "авспiрiнi"...  Найдужче  йому
подобалося в  них  "а":  кругле,  глибоке,  воно,  мов  луна  з  колодязя,
перекочувалося в аптекаревому горлi - теж як бочоночки...
   Другого дня по тому, як не стало дядька Кирила, дiд Бочонок прийшов  до
Климка в барак, мовчки заплакав, притулившись товстим плечем  до  одвiрка,
i, втерши сльози, присiв бiля Климка на стiлець, що так i охнув пiд важким
тiлом. Тодi дiстав  з  кишенi  широченних  своїх  штанiв  стосик  червоних
тридцяток i поклав перед Климком на столi:
   - Може, хоч хлiбину колись купиш. На всi. Бо зараз вони - безцiнь...  А
ще краще, якби ти подався на села та пристав до якоїсь бабусi в помiч та й
перебув цю лиху годину. Я тобi харчiв на дорогу дам.
   Климко сказав, що йому дають на станцiї  дядькiв  пайок,  так  що  жити
можна. До того ж у школi скоро почнуться заняття.
   - Вони вже не почнуться, - зiтхнув дiд Бочонок. Нiмцi от-от прийдуть...
   Незабаром нiмецькi лiтаки розбомбили станцiю. Климко бiгав у той день з
висiлковими хлопчиками за балку  дивитися  збитий  наш  яструбок  i  бачив
здалеку, як бомби влучали в депо, у  вагони,  як  похитнулася  i  повiльно
впала водогiнна вежа, а в повiтрi над  полум'ям  i  димами  пiсля  кожного
вибуху моторошно завивали уламки рейок. Бомба влучила i в  барак,  i  його
розвалило, розкидала в усi боки, а рештки  стiн  i  простiнкiв  згорiли  у
Климка на очах - швидко, як  трiски.  Пожежi  нiхто  негасив,  бо  станцiя
горiла вся, горiли депо i шахта, а два паровози,  що  встигли  вiдiйти  за
посадку бiля кладовища, клично i сумно гули в два неоднаковi гудки.
   Так i зостався Климко, в чiм був, у чому йшов зараз.
   Сонце стало вже височенько i пригрiвало в спину, а земля була  холодна,
вiд неї потерпли пiдошви i зробилися як дерев'янi. Коли вони  мерзли  так,
що аж пекли, i не було вже терпцю йти далi, Климко  сiдав  просто  посеред
дороги й одтирав їх руками, хукав на них, пiднiмаючи до рота то  одну,  то
другу, i знову одтирав.
   Попереду забовванiв лiсок, самi вершечки дерев. Таке,  як  вибалок,  чи
що. А може, якесь село низове. Над вершечками, жовтими й зеленими, помiтив
Климко, тоненькою цiвочкою пiдiймався вгору димок. Вiн не танув i не падав
набiк, як то буває при вiтровi, а лиш погойдувався ледь-ледь  у  ранковому
супокої. Климко зрадiв тому димковi й подався на нього.
   Багаття жеврiло неподалiк вiд путiвця, на картоплищi помiж  прижовклими
осиками й кленами. Грядка була невелика, пообiч неї на межах лежали  купки
старого почорнiлого од моху камiння- видно, хтось колись не день i не  два
труждався тут, щоб звiльнити землю вiд  каменю  i  посадить  у  неї  якусь
цеберчину картоплi.  Коло  багаття  лежала  купа  прим'ятого  картоплиння,
змiшаного з опалим листям, i видно було глибокий слiд вiд тачки.  Картоплю
вибирано, либонь, учора звечора, бо земля в лунках ще не просохла.  Климко
розворушив палицею багаття - з нього  викотилося  двi  чорнi,  як-вугiлля,
картоплини. Шкiрка на них так пригорiла, що  аж  вiдстряла  од  серединок,
рожевих та пахучих. Климко швидко зжував їх, забувши навiть, що в нього  є
сiль. I тодi йому так схотiлося їсти, що сльози самi  виступили  на  очах.
Вiн повитрушував з кутикiв у кишенях дiжурки крихти вiд сухарiв,  легенько
видмухнув з них остюки та солом'яну потеруху i ще трохи поласував. Останню
половину сухаря вiн iз'їв учора зранку i вiдтодi  не  мав  анi  рiсочки  в
ротi. Щоправда, в одному лiску над шляхом трапився йому в гущавинi  рясний
кущ глоду. Климко обiрвав його до останньої ягоди i їв доти,  аж  доки  не
занудило.
   Сухарiв хватило б надовше, якби вони були не  червивi,  якби  їх  давав
йому дiд Бочонок, а не його  жiнка,  -  худа,  злюща  i  скупа  Бочончиха.
Климковi завжди, коли вони бували з дядьком Кирилом в гостях  у  Бочонкiв,
здавалося, що Бочончиха не ставляє миски iз святковим їстивом на  стiл,  а
кидає їх, на що дiд Бочонок тiльки прикахикував  i  йорзався  на  стiльцi,
проте мовчав.
   Коли Климко забiг до аптекаря i сказав, що подасться на села (про  сiль
вiн змовчав, боячись, щоб Бочонок не вiдмовляв  його  чи  ще  гiрше  -  не
зоставив жити в себе), той вийшов  на  кухню  i  довго  несмiливим  баском
перемовлявся про щось iз  Бочончихою.  Климко  хотiв  був  уже  потихеньку
втекти, але тут увiйшов аптекар з жiнкою,  що  несла  поперед  себе  миску
борщу. Вона кинула її на стiл i знову зачинилася на кухнi.
   - Я не голодний, - сказав Климко, одсуваючи миску, i похнюпився, щоб не
дивитися на борщ.
   - їж, - попросив Бочонок, винувато клiпаючи очима й хапаючи себе то  за
той, то за той вус. - Ти на бабу не дивись. Вона така i є.
   Климко навiть не поворухнувся.
   У кiмнатi в аптекаря  дуже  пахло  лiками.  На  пiдлозi  лежала  товста
ковдра, по стiнах висiли  великi  гарнi  картини  в  золочених  рамах,  на
високому лiжку пiд подушками спав кiт з великим пухнастим хвостом,  а  вiд
кухнi пахло гарячим хлiбом.
   У вiкно знадвору хтось легенько  постукав,  аптекар  важко  пiдвiвся  з
стiльця, виглянув через фiранку i закивав головою.
   Вiн вийшов на веранду, не причинивши за собою дверей,  i  Климко  почув
крiзь них змучений жiночий голос:
   - Не кращає йому, Карповичу... Горить увесь.  Ви  ще  щось  дали,  таке
щось, щоб помогло... А вам за те ось яєчок, сальця четвертинку...
   - Нi-нi, то ви з хазяйкою, з хазяйкою ладнайте. А лiки я зараз винесу.
   - Хто там? - вийшла з кухнi Бочончиха.
   - По лiки людина прийшла. Чоловiковi погано.
   - Людина, людина, - перекривила Бочончиха. - I всiм на дурняк дай.
   - Чого це на дурняк? - сердито  одказав  Бочонок.  -  Пiди  вiзьми  там
"подаяния".
   - Яєчка... Сальце осьо... - знову почув Климко.
   Потiм рипнули дверi в  прикомiрок,  -  видно,  Бочончиха  пiшла  ховати
"подаяния" за лiки.
   Коли Климко вже вийшов на ганок, вона догнала його з шiстьма сухарями в
фартусi, швидко, дрiбно перехрестила перед самими очима i прошепотiла щось
сама собi тонкими сердитими губами.
   Бочонок вивiв Климка за ворота i сказав:
   - Глядися ж у дорозi. А краще - пристань  до  яки  хось  добрих  людей,
бiженцiв, - серед нещасних багато є добрих, - та  iди  вкупi  з  ними.  їх
тепер сила-силенна суне у  всi  кiнцi.  -  I  скрушно  подивився  на  босi
Климковi ноги. - Знайшов би я тобi i взувачку, бо як же оце  йти  в  осiнь
босому, так нога ж у мене така,  що  ти  один  черевик  увесь  iз  головою
сховаєшся.
   На прощання вiн поцiлував Климка, притиснувши до свого великого  живота
й лоскотнувши вусами, вийняв з кишенi хустку i став умочати її в кожне око
по черзi...
   Перший сухар Климко розломив, коли вiдiйшов од  станцiї  кiлометрiв  за
двадцять п'ять i сiв перепочити - гули ноги, пекло пiдошви, натрудженi  об
дрiбнi камiнцi, що траплялися в пилюзi, та й усе тiло  млоїло  вiд  утоми.
Розломив  i  побачив,  що  всерединi  аж  кишить  дрiбної   бiлої   черви.
Скривившись вiд огиди, Климко повикидав  їх  соломиною,  ще  раз  розломив
сухар i  ще  повикидав...  їсти  довелося  вже  крихти.  Але  то  було  не
найстрашнiше. Найстрашнiше сталося тодi, коли вiн,, перепочивши, пiдвiвся,
щоб iти, i впав: ноги не вдержали, їх нiби одняло. Що встане, то i  впаде,
i впаде. Вiн злякався, став розтирати литки, стегна, бив по них кулаками i
кричав: "Ану йдiть! Ану йдiть менi зараз!"
   Вiн таки пiдвiвся i пiшов,  ледве-ледве  пересуваючи  ступнi  в  крутiй
пилюзi.
   Так було пiсля кожного перепочинку, i  Климко  збагнув,  що  краще  йти
повiльнiше, але йти  i  йти  без  упину,  анiж  поспiшати  i  через  кожнi
п'ять-шiсть кiлометрiв падати, знесилившись, на землю.
   Найдужче болiли ноги зранку пiсля ночiвлi. Але Климко вже знав, що бити
їх не слiд, а треба легенько розтерти, поляскати долонями i  першi  кiлька
кiлометрiв iти помаленьку. Далi вони вже не болiли,  йшли  собi  слухняно,
тiльки нiмо дзвенiли кожною жилочкою.
   Климко  пiдкинув  у  багаття  картоплиння,  роздмухав  жарок  i   довго
одiгрiвав ступнi, час вiд часу дотуляючи їх  просто  до  полум'я.  Нагрiє,
потре добренько обома руками i знову  суне  до  полум'я.  Аж  доки  вигнав
зашпори. Потiм  узяв  палицю,  котрою  розворушував  багаття  i  пiшов  по
картоплищу, розкопуючи нею лунку за лункою.
   - Одна! - вигукнув раденько, знайшовши першу картоплину. - О! Друга! О!
Третя!..
   Сонце вже припiкало,  -  не  дуже,  одначе,  по-осiнньому,  але  Климко
працював так завзято, що матроска  прилипла  йому  до  спини.  Вiн  скинув
дiжурку i знову став до роботи. При самiй межi знайшов кiлька невикопаних,
притоптаних  дитячими  ногами  кущiв  ("Он  хто  картопельку  пiк!"),   i,
розриваючи їх палицею, приказував:
   - А що, сховалися, га? Од мене сховаєтесь!
   До обiду Климко накопав п'ятдесят сiм картоплин  -  великих,  менших  i
зовсiм  дрiбних.  Дванадцять,  найдрiбнiших,  вiн  спiк.  їв   помаленьку,
вмочуючи в коробочку з сiллю: помаленьку  -  щоб  довше,  та  й  живiт  не
заболить. А то глоду он переїв - i знудило. Потроху треба було...
   На дорогу вiн ще раз добре одiгрiв ноги, закинув  за  плечi  торбину  з
картоплею i рушив далi через вибалок: може,  де  вода  трапиться.  По  дну
вибалка помiж  камiнням  справдi  бiг  струмок,  мив  боки  тому  камiнню,
полоскав зеленiсiньку травицю, що клалася на воду рiвними чубчиками, i нiс
жовте листя. Климко став навко лiшки, припав до води - холодна та добра! -
тодi вмився i втерся галстуком од матроски. А вгорi над  струмком  дрiмала
жовто-зелена тиша осенi й наче увi снi ронила  листя.  Було  так  м'яко  i
затишно в цьому вибалку над спiвучою помiж камiнням водою,  що  Климко  не
одразу пiдвiвся з колiн, а стояв i стояв...
   Одразу ж за вибалком на пагорбi  починалося  якесь  мiстечко:  чепурнi,
вистеленi брукiвкою вулицi, бiлi будиночки в невеличких пожовклих  садках,
далi - грибок  водокачки,  клубчастi  дими  понад  нею;  тоненько  коротко
свиснув  паровоз  -  "кукушка"...  Климко  аж  зупинився,  розгублений   i
зляканий: чи не приблукав оце вiн, кружляючи незнайомими дорогами,  назад,
на свою станцiю. Та нi ж, нi. Адже їхню водокачку звалило  бомбою,  а  тут
цiла. Не видно й шахтного терикона, та й брукiвки  в  їхньому  висiлку  не
було, її зробили перед самою вiйною тiльки вiд станцiї  -  повз  базар  до
магазинiв i перукарнi. А так усе схоже. I, йдучи з торбою за плечима понад
парканами незнайомої вулицi, Климко згадував свою станцiю, кожен  день  її
життя i кожну годину.
   Будили його щоранку, ще задовго до того, як iти до школи, хлiбозавод  i
водовоз. Першою повз барак, повiльно  второхкуючи  колесами  по  кам'янцi,
їхала до пекарнi порожня зелена будка, запряжена парою маленьких  (менших,
нiж у нiмцiв) дебелих коненят. За тихої погоди вiд будки лишався у повiтрi
хлiбний дух, що довго не розходився потiм. На будцi було написано великими
бiлими лiтерами "ХЛIБ". У передку, на високому рундучковi, сидiв дядько  в
чорному халатi - його теж звали хлiбовозом - i  досипав  недоспаної  ночi,
покивуючи головою, а конi йшли самi, бо вони знали дорогу.
   Трохи згодом до барака з гуркотом  i  хлюпотом  у  довгому  бочонку  на
чотирьох колесах пiд'їздив водовоз i веселим спiвучим голосом (хоч був вiн
уже  старенький)  розлого   вигукував:   "Во-ода-а,   вода-вода!   Во-да-а
вода-вода!" В барацi разом одчинялися всi  дверi,  торохтiли  вiдра,  чути
було жвавий гомiн коло  бочонка  й  пересмiхи  з  водовозом.  Воду  завжди
набирали  весело,  -  може  тому,   що   водовоз   був   завжди   веселий,
буйно-червоний на виду, а вода, що так i сяяла  проти  вранiшнього  сонця,
була чиста i холодна,  мов  з-пiд  льоду.  Взимку  водовоз  привозив  воду
обмерзлими, в срiбних бурульках, саньми. Вуса в нього теж були обмерзлi  i
теж у маленьких бурульках. Пiдождавши,  доки  Климко  нацiдить  води,  вiн
забирав у нього з рук вiдра i заносив  до  кiмнати.  "Дзядзька  Кирiлл  та
iгдзе, на рабоце? - питався. - Прiвєцiк яму  пiрадаш,  как  вярньоцца.  Ад
дзядзькi Сiмьона" мол..." Взимку,  коли  такої  ранньої  пори  надворi  ще
поночi, вiд станцiї через колiї i до самого висiлка блимали рухливi  жовтi
вогники, схожi на свiтлякiв: то поверталися додому з нiчної змiни шахтарi.
   Аж ось вiд вагоноремонтних майстерень, спершу охрипло,  з  шипiнням,  а
далi все чистiше й потужнiше, долинав гудок, скликаючи  людей  на  роботу.
Климко вирушив до школи - повз шахтну сортувальню, закурену  штибом,  далi
повз гомiнкий велелюдний базар i аптеку. Бiля  клубу,  супроти  кiнобудки,
вiн зупинявся  i  слухав,  як  там  шерхотить-спiває  кiноплiвка:  механiк
перемотував її пiсля вечiрнього сеансу - "Думи  про  козака  Голоту",  або
"Щорса", або "Чапаева". Як недавно ще, лише два мiсяцi тому, все це  було,
а тепер здавало ся, що давно-предавно, як був ще дошкiльням...
   Бiля якогось двору Климко став: на вулицю через паркан та жовту  акацiю
звисала велика яблунева гiлка. На нiй помiж рiдким уже листям висiло  двоє
поморще них яблучок, що злиплися докупи, - видно, червотока сточила її.  В
акацiї на осоннi  зiбрався  цiлий  базар  гороб'ячий.  "Тепло  знайшли,  -
подумав Климко. - Немає на вас кота!" Горобцi, ганяючись  один  за  одним,
шугали в гiллi й оббивали крильцями листя. Яблука  теж  погойдувалися  вiд
того гороб'ячого бешкету разом з  тонень  кою  гiлочкою,  на  якiй  росли.
Климко поклав торбину з картоплею пiд паркан i сiв на неї, сказавши  собi:
"перепочину трохи", - а сам не зводив очей з пари яблук.
   Вiн просидiв отако,  задерши  голову  вгору,  довгенько.  доки  шия  не
зболiла. Горобцi аж кишiли в яблуневих вiтах,  а  яблука  гойдалися  i  не
падали, наче їх прив'язано ниткою. Климко встав, закинув торбину на  плечi
й, зiтхнувши, ще раз подивився на зморщенi яблучка. "Нi, мабуть,  вони  ще
скоро не впадуть. Хай собi". I почимчикував понад парканами далi,  вже  не
поглядаючи вгору на садове гiлля - i то, чого доброго, ще  десь  закортить
"перепочити"...
   За мiстечком знову був степ i степ. Сонце звернуло з  полудня,  свiтило
навкiс, i Климкова тiнь з торбиною  ковзала  у  надвечiрньому  промiннi  -
ближчали й ближчали, ставали бiльшi й жовтогарячiшi. Незабаром  Климко  по
бачив велике мiсто у долинi, зупинився i роздивлявся його  довго,  мружачи
очi проти сонця. Воно вже спiвало свою  тиху  червону  пiсню  вечорову,  i
Климко заозирався довкола: треба ж на нiч стати, бо в мiстi де притулишся?
Далеко в полi, гонiв за десять, вiн розгледiв низеньку чорну копичку  сiна
чи соломи, коли б не торiшньої, i звернув з дороги...
   